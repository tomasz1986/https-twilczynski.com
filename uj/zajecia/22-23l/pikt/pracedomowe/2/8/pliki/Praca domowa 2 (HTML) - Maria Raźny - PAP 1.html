<!DOCTYPE html>

<!--
	Poprawki:
	- usunięcie elementu <b> z <h1>
	- usunięcie zbędnych elementów <br>
	- usunięcie przestarzałych atrybutów align
	- usunięcie niepoprawnych tagów końcowych </img>
-->

<html lang="pl">
	<body>
		<h1>Tragedia w Lizbonie. Co najmniej dwie osoby zginęły</h1>
		<ul>
			<li>2023.03.28.</li>
			<li>13:33</li>
			<li>Marcin Zatyka</li>
		</ul>
		<img src="https://www.pap.pl/sites/default/files/styles/main_image/public/202303/pap_20230328_0QQ.jpg?itok=G13wMCFU"></img>
		<p>Do tragicznego zdarzenia doszło w Izmaelickim Centrum w Lizbonie, gdzie z niewyjaśnionych dotychczas przyczyn obywatel Afganistanu zaatakował obecne w budynku osoby przy użyciu noża. Według mediów ofiarami śmiertelnymi są dwie kobiety, obywatelki Portugalii.</p>
		<p align="justify">Z komunikatu portugalskiej policji wynika, że atak miał miejsce krótko przed godz. 11.00 czasu lokalnego “przy użyciu dużych rozmiarów noża”.</p>
		<p>Służby potwierdziły, że policja obezwładniła napastnika, oddając do niego strzał w chwili, kiedy kierował się w stronę funkcjonariuszy wezwanych na miejsce tragedii. Według telewizji CNN Portugal Afgańczyk został poważnie ranny w nogę.</p>
		<p>Z kolei jak podała telewizja CM TV poważnie ranny podczas ataku nożownika został też nauczyciel pracujący w Izmaelickim Centrum.</p>
		<p>Lizbońska stacja utrzymuje, że napastnik zdołał ranić wiele osób znajdujących się w budynku. “Zostały one już przetransportowane do kilku szpitali w stolicy”, podała portugalska telewizja.</p>
		<p>Policja nie ustaliła dotychczas motywów, którymi kierował się napastnik. Źródła w MSW potwierdziły jednak, że dochodzenie w sprawie ataku nożownika prowadzi jednostka zajmująca się terroryzmem.</p>
		<p>Część przedstawicieli rządu Portugalii oraz policji zaapelowała tymczasem o wstrzemięźliwość w informowaniu o motywach działania napastnika.</p>
		<p>“Wszystko wskazuje na to, że był to odosobniony przypadek agresji” - powiedział premier Portugalii Antonio Costa, który przekazał wyrazy współczucia rodzinom poszkodowanych osób.</p>
		<p>Izmaelici są ugrupowaniem religijnym i politycznym wywodzącym się z islamu szyickiego. W Izmaelickim Centrum w Lizbonie prowadzą zarówno modlitwy, jak też działalność edukacyjno-kulturalną.</p>
		<div><a href="https://www.pap.pl/aktualnosci/news,1553962,tragedia-w-lizbonie-co-najmniej-dwie-osoby-zginely-zaatakowane-przez">źródło</a></div>
	</body>
</html>